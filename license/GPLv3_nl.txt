This is an unofficial translation of the GNU General Public License into Dutch. It was not 
published by the Free Software Foundation, and does not legally state the distribution 
terms for software that uses the GNU GPL—only the original English text of the GNU 
GPL does that. However, we hope that this translation will help Dutch speakers 
understand the GNU GPL better. 
Dit is een inofficiële vertaling van de GNU General Public License in het Nederlands. 
Deze vertaling is niet gemaakt door de Free Software Foundation en bevat niet de 
juridisch bindende distributievoorwaarden voor software die gebruik maakt van de GNU 
GPL – alleen de originele Engelse tekst van de GNU GPL is juridisch bindend. Wij 
hopen echter dat deze vertaling Nederlandstaligen zal helpen de GNU GPL beter te 
begrijpen.1 
GNU ALGEMENE PUBLIEKE LICENTIE 
Versie 3, 29 juni 2007 
Auteursrecht © 2007 Free Software Foundation, Inc. <http://fsf.org/> 
Het is iedereen toegestaan om letterlijke kopieën van deze licentievoorwaarden te 
maken en te verspreiden. Het wijzigen van deze licentievoorwaarden is niet toegestaan. 
Overwegingen 
De GNU Algemene Publieke Licentie is een vrije, copyleft licentie voor software en 
andersoortige werken. 
De licenties voor de meeste software en andere auteursrechtelijk beschermde werken 
zijn geschreven om jouw vrijheid om die werken te delen en te wijzigen in te perken. In 
tegenstelling hiermee is de GNU Algemene Publieke Licentie bedoeld om jouw vrijheid 
te garanderen om alle versies van een programma te delen en wijzigen – om te 
verzekeren dat het vrije software blijft voor alle gebruikers. Wij, de Free Software 
Foundation, gebruiken de GNU Algemene Publieke Licentie voor het grootste deel van 
onze software; deze is ook van toepassing op elk ander werk dat is geopenbaard door 
de auteurs. Je kunt deze licentie ook op jouw programma’s van toepassing verklaren. 
Wanneer wij het hebben over vrije software, dan bedoelen wij vrijheid, niet ‘gratis’. Onze 
GNU Algemene Publieke Licenties zijn geschreven om te verzekeren dat jij de vrijheid 
hebt om kopieën van vrije software te verspreiden (en hiervoor een vergoeding te 
vragen als je dat wenst), om de broncode te ontvangen of te kunnen krijgen, om de 
1 Deze Nederlandse vertaling van de GPL v.3 is gemaakt door Bart Beuving en Maurits Westerik (beiden 
advocaat bij Bird & Bird en gespecialiseerd in IT en intellectueel eigendomsrecht) en mag onder de 
voorwaarden van de Creative Commons licentie naamsvermelding-geen afgeleide werken 3.0 door iedereen 
worden gekopieerd en gebruikt. Deze versie van de Nederlandse vertaling kan worden aangeduid met ‘GPL 
v.3 (NL 1.0)’. 
Bij deze vertaling is de vrijheid genomen om verwijzingen wat nader te verduidelijken en de gedefinieerde 
termen consequent met hoofdletters te schrijven. Ook zijn soms opsommingstekens toegevoegd. Wat de 
terminologie betreft is zo dicht mogelijk bij de Engelse versie gebleven en zijn de gekozen Nederlandse 
woorden dus niet de gangbare Nederlandse juridische termen (zo wordt hier het woord ‘kopiëren ‘gebruikt, 
waar de Auteurswet het heeft over ‘openbaar maken en verveelvoudigen’).

software te kunnen wijzigen of stukken hiervan te kunnen gebruiken in nieuwe vrije 
programma’s en om te weten dat je deze dingen kunt doen. 
Om jouw rechten te beschermen, moeten wij voorkomen dat anderen jou deze rechten 
ontzeggen of jou vragen afstand te doen van deze rechten. Daarom heb jij bepaalde 
verantwoordelijkheden als jij kopieën van de software verspreidt, of als jij deze software 
wijzigt: verantwoordelijkheden om de vrijheden van anderen te respecteren. 
Bijvoorbeeld, als jij kopieën van een dergelijk programma verspreidt, of het nu gratis is of 
tegen een vergoeding, dan moet je aan de ontvangers dezelfde vrijheden doorgeven als 
je hebt ontvangen. Je moet zorgen dat ook zij de broncode ontvangen of kunnen 
verkrijgen. Ook moet je ze deze voorwaarden tonen zodat zij hun rechten kennen. 
Ontwikkelaars die gebruik maken van de GNU GPL beschermen jouw rechten in twee 
stappen: (1) ze verduidelijken dat zij auteursrecht hebben op de software, en (2) bieden 
jou deze Licentie die jou juridisch gezien toestemming geeft om deze software te 
kopiëren, verspreiden en/of te wijzigen. 
Ter bescherming van de ontwikkelaars en de auteurs, staat duidelijk in de GPL dat er 
geen garanties op deze vrije software zitten. Ten behoeve van zowel de gebruikers als 
de auteurs vereist de GPL dat gewijzigde versies ook als gewijzigd worden aangemerkt 
zodat eventuele problemen met die versies niet onterecht zullen worden toegeschreven 
aan auteurs van eerdere versies. 
Sommige apparaten zijn ontworpen om gebruikers de mogelijkheid te ontzeggen om 
gewijzigde versies van de in die apparaten gebruikte software te installeren of te 
gebruiken, hoewel de fabri-kant dat wel kan. Dit is fundamenteel onverenigbaar met het 
doel de vrijheid van de gebruikers om de software te wijzigen, te waarborgen. Het 
systematisch patroon van dergelijk misbruik komt voo-ral voor in de consumentenmarkt, 
wat nu juist de plek is waar dit misbruik het minst acceptabel is. 
Daarom hebben wij deze versie van de GPL zo geschreven dat zulke praktijken voor 
dergelijke apparaten wordt verboden. Als zulke problemen zich in grote mate voordoen 
in andere gebieden, staan wij klaar om deze bepaling in toekomstige versies van de 
GPL uit te breiden, zoveel als nodig is om de vrijheid van gebruikers te beschermen. 
Tot slot, elk programma wordt voortdurend bedreigd door softwareoctrooien. Staten 
zouden het niet moeten toestaan dat octrooien de ontwikkeling en het gebruik van 
software op herprogrammeerbare computers beperken, maar in die staten die dat wel 
doen, willen wij het bijzondere gevaar vermijden dat octrooien die van toepassing zijn op 
een vrij programma dat programma feitelijk ‘gesloten software’ maken. Om dit te 
voorkomen zorgt de GPL dat octrooien niet kunnen worden gebruikt om het programma 
niet-vrij te maken. 
De precieze voorwaarden voor het kopiëren, verspreiden en wijzigen volgen hierna. 

VOORWAARDEN 
0. Definities. 
“Deze Licentie” verwijst naar versie 3 van de GNU Algemene Publieke Licentie. 
“Auteursrecht” verwijst ook naar auteursrechtelijke wetten die op andere soorten werken 
van toepassing zijn, zoals halfgeleider-topografieën. 
“Het Programma” verwijst naar ieder voor auteursrechtelijke bescherming vatbaar werk 
dat onder deze Licentie wordt gelicentieerd. Elke licentienemer wordt aangesproken als 
“jij”. “Licentienemers” en “Ontvangers” kunnen zowel natuurlijke personen als 
rechtspersonen zijn. 
Het “Wijzigen” van een werk betekent het kopiëren of aanpassen van het geheel of een 
deel van een werk op een manier waarvoor auteursrechtelijke toestemming nodig is, 
tenzij het het maken van een exacte kopie betreft. Het resulterende werk wordt een 
“Gewijzigde Versie” van het eerdere werk of een werk “gebaseerd” op het eerdere werk. 
Een “GPL v.3 Werk” betekent ofwel het ongewijzigde Programma of een werk 
gebaseerd op het Programma. 
“Verspreiden” van een werk verwijst naar elke handeling waarmee je zonder 
toestemming direct of indirect aansprakelijk zou zijn voor inbreuk onder het toepasselijke 
auteursrecht, behalve het gebruik op een computer of het Wijzigen van een kopie voor 
privé-gebruik. Verspreiden omvat kopiëren, distribueren (al dan niet Gewijzigd), 
openbaar maken en in sommige landen ook nog andere handelingen. 
Het “Overbrengen” van een werk betekent elke vorm van Verspreiden dat andere 
partijen in staat stelt om kopieën te maken of te ontvangen. De enkele interactie met een 
gebruiker door middel van een computernetwerk zonder verplaatsing van een kopie, 
geldt niet als Overbrengen. 
Een interactieve gebruikersinterface toont “Passende Juridische Aankondigingen” in de 
zin dat het een gemakkelijk en duidelijk zichtbaar deel heeft dat (1) een toepasselijke 
auteursrechtaankondiging toont, en (2) de gebruiker duidelijk maakt dat er geen garantie 
voor het werk wordt gegeven (behalve voor zover er wel garanties worden gegeven), dat 
Licentienemers het werk mogen Overbrengen onder deze Licentie, en hoe men een 
kopie van deze Licentie kan bekijken. Indien de interface een lijst van 
gebruikerscommando’s of opties geeft, zoals een menu, dan dient een prominent 
zichtbaar onderdeel van deze lijst aan deze eis te voldoen. 
1. Broncode. 
De “Broncode” voor een werk betekent de voorkeursvorm van het werk voor het maken 
van aanpassingen hieraan. “Objectcode” betekent elke niet-Broncodevorm van een 
werk. 

Een “Standaard Interface” betekent ofwel een interface die een officiële standaard volgt 
zoals vastgesteld door een erkend normeringsorgaan,of, in het geval van interfaces die 
voor een bepaalde programmeertaal zijn voorgeschreven, een die veel wordt gebruikt 
onder ontwikkelaars die in die taal werken. 
De “System Libraries” van een werk dat op een computer gebruikt kan worden omvatten 
alles, buiten het werk in zijn geheel dat (a) is bijgevoegd in de normale wijze waarop een 
Belangrijk Component wordt verpakt maar geen onderdeel is van dat Belangrijke 
Component, en (b) alleen dient om het gebruik van het werk met dat Belangrijke 
Component mogelijk te maken, of om een Standaard Interface te implementeren 
waarvoor een implementatie beschikbaar is voor het publiek in een Broncode-vorm. Een 
“Belangrijk Component” in deze context betekent een belangrijk essentieel onderdeel 
(kernel, window systeem, enzovoort) van het specifieke besturingssysteem (indien 
aanwezig) waarop het op de computer bruikbare werk draait, of een 
compileerprogramma dat gebruikt wordt om het werk te produceren, of een objectcode 
vertaler die gebruikt wordt om het te draaien. 
De “Corresponderende Broncode” voor een werk in Objectcode-vorm betekent alle 
Broncode die nodig is om de Objectcode te genereren, installeren en (voor een op 
computer bruikbaar werk) de Objectcode te draaien en het werk te Wijzigen, inclusief 
scripts om deze acties uit te voeren. Echter, het omvat niet de Systeem Libraries van het 
werk, tools voor een algemeen doel of algemeen beschikbare vrije programma’s die 
ongewijzigd worden gebruikt bij het uitvoeren van deze handelingen maar geen 
onderdeel van het werk vormen. Bijvoorbeeld, Corresponderende Broncode omvat 
interfacedefinitie-bestanden die bij de Broncode-bestanden van het werk horen, de 
Broncode voor shared libraries en dynamische gelinkte subprogramma’s die het werk 
naar haar specifieke ontwerp vereist, zoals door nauw verweven datacommunicatie dan 
wel beheersverloop tussen die subprogramma’s en andere delen van het werk. 
De Corresponderende Broncode hoeft niet datgene te omvatten dat gebruikers 
automatisch opnieuw kunnen genereren uit andere delen van de Corresponderende 
Broncode. 
De Corresponderende Broncode voor een werk in Broncode-vorm is datzelfde werk. 
2. Basisrechten. 
Alle rechten die worden verkregen onder deze Licentie worden verkregen voor zolang 
het Programma auteursrechtelijk is beschermd en zijn onherroepelijk zolang wordt 
voldaan aan de gestelde voorwaarden. Deze Licentie bevestigt expliciet jouw 
onbeperkte recht om het niet-gewijzigde Werk te draaien. De output van het draaien van 
een GPL v.3 Werk valt uitsluitend ook onder deze Licentie indien deze content naar de 
inhoud ervan een GPL v.3 Werk oplevert. Deze Licentie erkent jouw recht op ‘fair use’ of 
een ander uit het auteursrecht volgend equivalent hiervan. 
Je mag GPL v.3 Werken die je niet Overbrengt, zonder voorwaarden compileren, 
draaien en verspreiden, zolang jouw Licentie anderszins van kracht blijft. Je mag GPL 
v.3 Werken Overbrengen naar anderen met het enkele doel om deze anderen exclusief 
voor jou Wijzigingen te laten maken, of jou de middelen te verschaffen voor het draaien 
van die werken, onder de voorwaarde dat jij je houdt aan de voorwaarden van deze 

Licentie bij het Overbrengen van al het materiaal waarbij je geen zeggenschap hebt over 
het auteursrecht. De anderen die het Gelicentieerde werk aldus voor jou maken of 
draaien moeten dit exclusief voor jou doen, jouw aanwijzingen volgen en onder jouw 
controle, onder voorwaarden die hun verbieden kopieën te maken van jouw 
auteursrechtelijk beschermd materiaal buiten hun relatie met jou. 
Het Overbrengen is onder elke andere omstandigheden uitsluitend toegestaan onder de 
voorwaarden die hieronder staan vermeld. Sublicentieren is niet toegestaan; artikel 10 
maakt dit onnodig. 
3. Bescherming van de rechten van gebruikers tegen anti-omzeilingswetgeving 
Geen GPL v.3 Werk zal geacht worden een onderdeel te zijn van een doeltreffende 
technologische maatregel onder elke geldende wet zoals bedoeld in artikel 11 van het 
WIPO Auteursrechtverdrag van 20 december 1996, of vergelijkbare wetten die 
omzeilingsmaatregelen verbieden of beperken. 
Wanneer je een GPL v.3 Werk Overbrengt doe je afstand van elk recht om omzeiling 
van technische maatregelen te verbieden voor zover een dergelijke omzeiling tot stand 
komt door een beroep te doen op de rechten die volgen uit deze Licentie met betrekking 
op het GPL v.3 Werk, en daarbij wijs je ook elke voornemen van de hand om het gebruik 
of de aanpassing van het werk te beperken als een middel om jouw of andermans recht 
op omzeiling te verbieden te handhaven ten opzichte van de gebruikers van het werk. 
4. Het Overbrengen van letterlijke kopieën. 
Je mag letterlijke kopieën van de Broncode van het Programma Overbrengen zoals je 
die zelf gekregen hebt, op elk medium, op voorwaarde dat je op duidelijk waarneembare 
en passende wijze op elke kopie een toepasselijke kennisgeving van auteursrecht 
aanbrengt; alle kennisgevingen dat deze Licentie en de eventuele beperkende 
voorwaarden volgens Artikel 7 van toepassing zijn op de code intact laat; alle 
kennisgevingen dat elke vorm van garantie wordt uitgesloten intact laat; en alle 
ontvangers samen met het Programma een kopie van deze Licentie geeft. 
Je mag naar eigen keus al dan niet een vergoeding vragen voor elke kopie die je 
Overbrengt, en je mag support of garantie aanbieden voor een vergoeding. 
5. Het Overbrengen van aangepaste Broncode Versies. 
Het is je toegestaan een werk dat gebaseerd is op het Programma, of enkel de nodige 
aanpassingen die nodig zijn om het op basis van het Programma te produceren, Over te 
brengen in Broncodevorm onder de voorwaarden zoals genoemd in Artikel 4, zolang je 
ook voldoet aan de volgende voorwaarden: 
a) Het werk moet duidelijk waarneembare kennisgevingen dragen, waarin wordt gemeld 
dat jij het hebt aangepast, en onder vermelding van de relevante datum. 
b) Het werk moet duidelijk waarneembare kennisgevingen dragen waarin wordt vermeld 
dat het onder deze Licentie wordt uitgebracht en ook onder eventuele aanvullende 

voorwaarden die overeenkomstig Artikel 7 zijn toegevoegd. Dit vereiste wijzigt het 
vereiste in Artikel 4 om "alle kennisgevingen intact te houden". 
c) Je moet het hele werk licentiëren, als geheel, onder deze Licentie aan iedereen die 
een kopie verkrijgt. Deze Licentie zal dan ook van toepassing zijn, samen met eventuele 
aanvullende voorwaarden die overeenkomstig Artikel 7 zijn toegevoegd, op het geheel 
van het werk, en al haar delen, ongeacht in welke samenstelling deze zijn verspreid. 
Deze Licentie geeft geen toestemming op enige andere manier te licentiëren, maar het 
stelt een dergelijke toestemming die je apart hebt verkregen niet buiten werking. 
d) Als het werk interactieve gebruikersinterfaces kent moet elk daarvan Passende 
Juridische Aankondigingen tonen; echter, als het Programma interactieve interfaces 
heeft die geen Passende Juridische Aankondigingen tonen, dan hoeft jouw werk dat niet 
aan de interactieve interfaces van het Programma toe te voegen. 
Een compilatie van een GPL v.3 Werk met andere afzonderlijke en onafhankelijke 
werken, die naar hun aard geen uitbreiding van het GPL v.3 Werk zijn en die niet op 
dusdanige wijze met het GPL v.3 Werk zijn gecombineerd zodat het samen een groter 
programma oplevert, in of op een opslageenheid of verspreidingsmedium, wordt een 
“Aggregaat” genoemd als de compilatie en het daarop rustend auteursrecht niet worden 
gebruikt om de toegang of de juridische rechten van de gebruikers van de compilatie 
verder te beperken dan hetgeen in de andere delen van de compilatie is toegestaan. Het 
opnemen van een GPL v.3 Werk in een Aggregaat maakt niet dat deze Licentie van 
toepassing wordt op andere onderdelen van het Aggregaat. 
6. Het Doorgeven van niet-Broncodevormen. 
Je mag een GPL v.3 Werk Overbrengen in Objectcode-vorm onder de voorwaarden van 
Artikelen 4 en 5, zolang je ook de machine-leesbare Corresponderende Broncode 
Overbrengt onder de voorwaarden van deze Licentie op een van de volgende manieren: 
• a) Breng de Objectcode over in of vervat in een tastbaar product (waaronder een 
fysiek distributiemedium), samen met de Corresponderende Broncode 
vastgelegd op een duurzame fysieke drager die bedoeld is voor het uitwisselen 
van software. 
• b) Breng de Objectcode over in of vervat in een tastbaar product (waaronder een 
fysiek distributiemedium), samen met een geschreven aanbod, dat ten minste 
drie jaar geldig is en geldig voor zolang als jij reserveonderdelen of 
klantondersteuning voor dat model product aanbiedt, om iedereen die de 
Objectcode bezit ofwel: 
(1) een kopie van de Corresponderende Broncode voor alle software in het 
product dat onder deze Licentie valt te verschaffen, vastgelegd op een duurzame 
fysieke drager die bedoeld is voor het uitwisselen van software, voor een prijs die 
niet hoger is dan jouw redelijke kosten voor het fysiek uitvoeren van deze 
Doorgifteverplichting; of 
(2) de mogelijkheid om kosteloos een kopie van de Corresponderende Broncode 

te maken vanaf een netwerkserver. 
• c) Breng individuele kopieën van de Objectcode over, samen met een kopie van 
een geschreven aanbod om de Corresponderende Broncode te verschaffen. Dit 
alternatief is alleen toegestaan als uitzondering en alleen voor niet-commercieel 
gebruik, en alleen als jij zelf de Objectcode hebt ontvangen met een dergelijk 
aanbod, in overeenstemming met Artikel 6b. 
• d) Breng de Objectcode over door toegang te bieden tot een hiervoor 
aangewezen plaats (gratis of tegen een vergoeding), en biedt overeenkomstige 
toegang aan tot de Corresponderende Broncode via dezelfde plaats zonder 
daarvoor verdere kosten in rekening te brengen. Je hoeft ontvangers niet te 
verplichten de Corresponderende Broncode samen met de Objectcode te 
kopiëren. Als de plaats waar de Objectcode kan worden gekopieerd een 
netwerkserver is, mag de Corresponderende Broncode ook op een andere 
server staan (beheerd door jou of door een derde partij) die overeenkomstige 
kopieerfaciliteiten biedt, zolang je duidelijke aanwijzingen bij de Objectcode 
verschaft waar de Corresponderende Broncode kan worden gevonden. 
Ongeacht op welke server de Corresponderende Broncode is geplaatst, blijf je 
verplicht om er voor te zorgen dat deze Corresponderende Broncode 
beschikbaar blijft zolang als nodig is om te voldoen aan deze voorwaarden. 
• e) Breng de Objectcode over door gebruik te maken van peer-to-peer verzending 
onder de voorwaarde dat je de andere peers informeert waar de Objectcode en 
Corresponderende Broncode van het werk worden aangeboden aan het publiek 
zonder verdere kosten zoals bedoeld in Artikel 6b. 
Een te onderscheiden deel van de Objectcode, waarvan de Broncode is uitgezonderd 
van de Corresponderende Broncode als een Systeem Library, hoeven niet te worden 
bijgeleverd bij het Overbrengen van het Werk in Objectcode-vorm. 
Een “Gebruikersproduct” is ofwel (1) een “consumentenproduct”, wat zoveel wil zeggen 
als elk tastbaar persoonlijk gebruiksvoorwerp dat normaliter gebruikt wordt voor 
persoonlijke, familie of huishoudelijke doeleinden, of (2) alles dat ontworpen of verkocht 
wordt voor gebruik in een verblijfsplaats. Bij het vaststellen of sprake is van een 
consumentenproduct, worden twijfelachtige gevallen aangemerkt als een 
consumentenproduct. Voor een specifiek product dat door een gebruiker wordt 
ontvangen betekent ‘normaliter gebruikt’ het specifieke of normale gebruik van dat type 
product, ongeacht de hoedanigheid van de specifieke gebruiker of de manier waarop 
deze gebruiker het product daadwerkelijk gebruikt, of verwacht of wordt verwacht het 
product te gebruiken. Een product is een consumentenproduct ongeacht of het product 
substantiële, commerciële, industriële of niet-consumenten toepassingen kent, tenzij 
zulke toepassingen de enige significante toepassing van het product 
vertegenwoordigen. 
“Installatie-informatie” voor een Gebruikersproduct betekent alle methodes, procedures, 
authorisatiesleutels of andere informatie nodig voor het installeren en uitvoeren van 
Gewijzigde versies van een GPL v.3 Werk in dat Gebruikersproduct uitgaande van een 
Gewijzigde versie van de Correponderende Broncode. De informatie moet volstaan om 
te garanderen dat het verdere functioneren van de Gewijzigde Objectcode op geen 

enkele wijze wordt voorkomen of verstoord enkel en alleen omdat er Wijzigingen zijn 
aangebracht. 
Als je een Objectcode werk onder de werking van deze bepaling Overbrengt in, met of 
bestemd voor gebruik in een Gebruikersproduct, en het Overbrengen vormt deel van 
een transactie waarin het eigendom van het Gebruikersproduct voor bepaalde of 
onbepaalde tijd wordt overgedragen aan de ontvanger (ongeacht hoe deze transactie 
wordt betiteld), dan moet de Corresponderende Broncode die onder de werking van 
deze bepaling wordt Overgebracht, worden vergezeld door de Installatie-informatie. 
Maar deze verplichting vervalt als jij noch een derde nog de mogelijkheid heeft om 
Gewijzigde Objectcode in het Gebruikersproduct te installeren (als het werk bijvoorbeeld 
in een ROM is geïnstalleerd). 
De verplichting om Installatie-informatie te verschaffen houdt geen verplichting in om 
supportdiensten te blijven leveren voor een product dat is Gewijzigd of geïnstalleerd 
door de ontvanger, of voor het Gebruikersproduct waarin het is Gewijzigd of 
geïnstalleerd. Toegang tot een netwerk mag worden geweigerd als de Wijziging zelf de 
werking van het netwerk materieel en negatief beïnvloedt of als het de regels en 
protocollen voor communicatie over het netwerk overtreedt. 
Overgebrachte Corresponderende Broncode en verschafte Installatie-informatie in 
overeenstemming met dit artikel moet in een format beschikbaar worden gesteld dat 
publiekelijk is gedocumenteerd (en waarvan een implementatie beschikbaar is voor het 
publiek in een Broncode-vorm) en mag geen speciale toegangscode of sleutel nodig 
hebben voor het uitpakken, lezen of kopiëren. 
7. Aanvullende bepalingen. 
"Aanvullende Voorwaarden" zijn bepalingen die de bepalingen van deze Licentie 
aanvullen door het maken van uitzonderingen op een of meerdere voorwaarden van 
deze Licentie. Aanvullende Voorwaarden die op het gehele Programma van toepassing 
zijn, zullen worden behandeld alsof zij onderdeel zijn van deze Licentie, voorzover zij 
geldig zijn onder het toepasselijke recht. Als Aanvullende Voorwaarden slechts van 
toepassing zijn op een deel van het Programma, dan mag dat deel apart worden 
gebruikt onder die voorwaarden, maar het Programma als geheel blijft onderworpen aan 
deze Licentie zonder dat acht hoeft te worden geslagen op de Aanvullende 
Voorwaarden. 
Als je een kopie van een GPL v.3 Werk Overbrengt, mag je er voor kiezen om alle 
Aanvullende Voorwaarden van die kopie of van een deel van die kopie te verwijderen. 
(Aanvullende Voorwaarden kunnen zo worden geschreven dat zij hun eigen verwijdering 
vereisen in bepaalde gevallen als je het werk Wijzigt.) Je mag Aanvullende 
Voorwaarden toevoegen voor materiaal dat jij zelf toevoegt aan een GPL v.3 Werk en 
waarvoor jij de benodigde auteursrechtelijke toestemming hebt of kunt geven. 
Niettegenstaande enige andere bepaling van deze Licentie is het je met betrekking tot 
materiaal dat jij toevoegt (indien toegestaan door de auteursrechthebbenden op dat 
materiaal) aan een GPL v.3 Werk, toegestaan de bepalingen van deze Licentie aan te 
vullen met bepalingen: 

• a) die de garantie uitsluiten of de aansprakelijkheid beperken op een andere 
wijze dan Artikelen 15 en 16 van deze Licentie; of 
• b) die instandhouding vereisen van specifieke, redelijke juridische 
kennisgevingen of auteursvermeldingen in dat materiaal of in de Passende 
Juridische Kennisgevingen die weergegeven worden door werken die het 
bevatten; of 
• c) die een verkeerde voorstelling van de oorsprong van dat materiaal verbieden, 
of vereisen dat aangepaste versies van dat materiaal op een redelijke wijze 
worden gemarkeerd als verschillend van de oorspronkelijke versie; of 
• d) die het gebruik van de namen van de licentiegevers of auteurs van het 
materiaal voor publiciteitsdoeleinden beperken; of 
• e) die een weigering inhouden merkenrechtelijke rechten te verschaffen voor het 
gebruik van sommige handelsnamen, merken of dienstmerken; of 
• f) die schadeloosstelling van de licentiegevers en de auteurs van dat materiaal 
vereisen van eenieder die dat materiaal (of aangepaste versies daarvan) 
Overbrengt met contractuele bepalingen over de aansprakelijkheid jegens de 
ontvanger, voor iedere aansprakelijkheid die als een direct gevolg van die 
contractuele bepalingen op die licentiegevers en auteurs rust. 
Alle verdere beperkende Aanvullende Voorwaarden worden beschouwd als “Verdere 
Beperkingen” in de zin van artikel 10. Als het Programma in de vorm waarin jij het kreeg 
of een deel daarvan, een kennisgeving bevat die stelt dat het wordt beheerst door deze 
Licentie en een Verdere Beperking, dan mag je die Verdere Beperking verwijderen. Als 
een licentiedocument een Verdere Beperking bevat maar toestaat dat er wordt geherlicentieerd 
of Overgebracht onder deze Licentie, mag je aan een GPL v.3 Werk 
materiaal toevoegen dat beheerst wordt door dat licentiedocument, op voorwaarde dat 
die Verdere Beperking dergelijk herlicentiëren of Overbrengen niet overleeft. 
Als je voorwaarden toevoegt aan een GPL v.3 Werk in overeenstemming met dit artikel, 
dan moet je in de relevante broncodebestanden een kennisgeving over de op die 
bestanden toepasselijke aanvullende bepalingen opnemen, of een kennisgeving die 
naar een vindplaats voor de toepasselijke voorwaarden verwijst. 
Aanvullende bepalingen, of ze nu beperkend of niet-beperkend zijn, kunnen in de vorm 
van een aparte, geschreven licentie worden gesteld of als uitzonderingen; de 
bovenstaande eisen gelden voor beide vormen. 
8. Beëindiging 
Je mag geen GPL v.3 Werk verspreiden of Wijzigen op een andere wijze dan 
uitdrukkelijk is toegestaan onder deze Licentie. Elke andere poging om een GPL v.3 
Werk te verspreiden of te Wijzigen is nietig en zal automatisch je rechten onder deze 
Licentie beëindigen (waaronder elke toegekende octrooilicentie in de zin van artikel 11, 
derde paragraaf). 

Echter, als je stopt met handelen in strijd met deze Licentie, zal jouw licentie van een 
bepaalde auteursrechthebbende weer in werking treden (a) op voorlopige basis, tenzij 
en totdat de auteursrechthebbende expliciet en definitief jouw licentie beëindigt, en (b) 
definitief, als de auteursrechthebbende nalaat jou op gepaste wijze kennisgeving te 
doen van de overtreding binnen een periode van 60 dagen nadat de overtreding 
gestaakt is. 
Bovendien is jouw licentie van een bepaalde auteursrechthebbende definitief hersteld 
als de auteursrechthebbende jou op gepaste wijze kennisgeving doet van de 
overtreding, dit de eerste keer is dat je een kennisgeving met betrekking tot overtreding 
van deze Licentie (voor welk werk dan ook) ontvangt en je deze overtreding rechtzet 
voordat 30 dagen zijn verstreken na de ontvangst van de kennisgeving. 
Beëindiging van jouw rechten in de zin van dit artikel, beëindigt niet de licenties van 
partijen die kopieën of rechten van jou hebben gekregen onder deze Licentie. Als jouw 
rechten zijn beëindigd en niet definitief hersteld, kom je niet in aanmerking om nieuwe 
licenties te verkrijgen voor hetzelfde materiaal bedoeld onder artikel 10. 
9. Aanvaarding niet vereist voor het hebben van kopieën. 
Om een kopie van het Programma te ontvangen of te draaien is het niet nodig deze 
Licentie te aanvaarden. Voor andere verspreiding van een GPL v.3 Werk dat uitsluitend 
voortvloeit uit het gebruik van peer-to-peer transmissie met als doel een kopie van dit 
Werk te ontvangen is evenmin aanvaarding van de Licentie nodig. Echter, uitsluitend op 
grond van deze Licentie verkrijg je toestemming om een GPL v.3 Werk te Verspreiden of 
te Wijzigen. Deze handelingen maken inbreuk op auteursrechten in het geval je deze 
Licentie niet aanvaardt. Hieruit volgt dat door te Wijzigen of te Verspreiden je aangeeft 
dat je deze Licentie aanvaardt. 
10. Automatische licentiering aan latere verkrijgers. 
Elke keer dat jij een GPL v.3 Werk Overbrengt, verkrijgt de ontvanger automatisch een 
licentie van de eerdere licentiegevers om het werk draaien, Wijzigen en te verspreiden 
onder de voorwaarden van deze Licentie. Jij bent niet verantwoordelijk voor het 
afdwingen van de naleving door derden van deze Licentie. 
Een “Rechtspersonen-transactie” is een transactie waarbij (i) de zeggenschap over een 
organisatie wordt overgedragen, (ii) bijna alle activa van een organisatie worden 
overgedragen, (iii) een organisatie in delen wordt opgesplitst, of (iv) organisaties worden 
samengevoegd. Als een Rechtspersonen-transactie resulteert in verspreiding van een 
GPL v.3 Werk, zal elk van de partijen bij die transactie die een kopie van het werk 
verkrijgt, ook alle aan het werk verbonden licenties verkrijgen die de rechtsvoorganger 
van die partij had of kon geven onder de voorwaarden van de voorgaande paragraaf, 
inclusief het recht op de Corresponderende Broncode van het werk dat zich onder die 
rechtsvoorganger bevond, indien die rechtsvoorganger het heeft of met redelijke 
inspanningen kan krijgen. 
Je mag geen Verdere Beperkingen opleggen op de uitoefening van de rechten die onder 
deze Licentie worden verkregen of bevestigd. Bijvoorbeeld, je mag geen 
licentievergoeding, royalty of andere vergoeding voor de uitoefening van rechten die 

onder deze Licentie worden verkregen opleggen, en je mag geen juridische procedures 
instellen (waaronder een eis in reconventie in een procedure) waarbij je stelt dat er 
inbreuk op een octrooiconclusie wordt gemaakt door het maken, gebruiken verkopen, 
aanbieden en/of importeren van het Programma of een deel hiervan. 
11. Octrooien. 
Een “Bijdragende Partij” is een auteursrechthebbende die het gebruik van het 
Programma of een werk waarop het Programma is gebaseerd onder de voorwaarden 
van deze Licentie toestaat. Het werk dat op die manier wordt gelicentieerd wordt de 
“Versie van de Bijdragende Partij” genoemd. 
De “Essentiële Octrooiconclusies” van een Bijdragende Partij zijn alle octrooiconclusies 
die de Bijdragende Partij in eigendom heeft of waarover hij zeggenschap heeft, of ze nu 
al zijn verkregen of later worden verkregen, waarop inbreuk zou worden gemaakt door 
een vorm van het compileren, gebruiken of verkopen van de Versie van de Bijdragende 
Partij die onder deze Licentie is toegestaan, maar omvat niet die conclusies waarop 
alleen inbreuk zou worden gemaakt als gevolg van verdere Wijziging van de Versie van 
de Bijdragende partij. “Zeggenschap” in de zin van deze definitie omvat ook het recht om 
octrooi-sublicenties te geven op een wijze die strookt met de vereisten van deze 
Licentie. 
Elke Bijdragende Partij geeft jou een niet-exclusieve, wereldwijde, royaltyvrije, 
octrooilicentie voor zijn Essentiële Octrooiconclusies, om de inhoud van de Versie van 
de Bijdragende partij te compileren, gebruiken, verkopen, aanbieden, importeren en op 
enigerlei andere wijze te draaien, Wijzigen en te Verspreiden. 
In de volgende drie paragrafen is een “Octrooilicentie” een uitdrukkelijke overeenkomst 
of verbintenis, hoe deze ook wordt betiteld, om een octrooi niet te handhaven (zoals een 
nadrukkelijke toestemming om octrooi toe te passen of een afspraak om iemand niet in 
rechte te betrekken voor octrooi-inbreuk). Het “Geven” van een dergelijke Octrooilicentie 
aan een partij omvat het aangaan van een dergelijke overeenkomst of verbintenis om 
een octrooi niet te handhaven tegen die partij. 
Als je een GPL v.3 Werk Overbrengt, wetende dat het gebruik maakt van een 
Octrooilicentie, en de Corresponderende Broncode van het werk is niet voor iedereen 
beschikbaar om het kosteloos en onder de voorwaarden van deze Licentie te kopiëren, 
door middel van een publiek toegankelijke netwerk server of een anderszins eenvoudig 
bereikbare middel, dan moet je ofwel (1) er voor zorgen dat de Corresponderende 
Broncode op die wijze beschikbaar wordt, of (2) er voor zorgen dat jij zelf het voordeel 
van deze specifieke octrooilicentie verliest, of (3) er voor zorgen, op een wijze die strookt 
met de vereisten van deze Licentie, dat de Octrooilicentie zich ook uitstrekt tot de 
opvolgende verkrijgers. “Wetende” wil zeggen dat je daadwerkelijk weet dat, als je die 
Octrooilicentie niet zou hebben, jouw Overbrengen van het GPL v.3 Werk in een land, of 
het gebruik van het GPL v.3 Werk door jouw ontvanger in een land, inbreuk zou maken 
op een of meer specifieke octrooien in dat land, waarvan jij reden hebt om aan te nemen 
dat het geldige octrooien zijn. 
Als je in verband met een individuele transactie of regeling een GPL v.3 Werk 
overbrengt of verspreidt door het verzorgen van doorgifte en je aan de ontvangers van 

het GPL v.3 Werk een octrooilicentie verschaft die het hen toestaat een specifieke kopie 
van het GPL v.3 Werk te gebruiken, verspreiden, Wijzigen of over te brengen, dan geldt 
die Octrooilicentie die je geeft automatisch voor alle ontvangers van het GPL v.3 Werk 
en alle werken die daarop worden gebaseerd. 
Een Octrooilicentie is “Discriminerend” als het een of meer rechten die specifiek onder 
deze Licentie worden verschaft niet in haar voorwaarden heeft staan, de uitoefening 
daarvan verbiedt of gegeven wordt onder de ontbindende voorwaarde dat men die 
rechten niet uitoefent. Je mag geen GPL v.3 Werk Overbrengen als je een partij bent bij 
een regeling met een derde die bedrijfsmatig software distribueert, onder welke regeling 
jij die derde een vergoeding betaalt die gerelateerd is aan de mate waarin jij het werk 
Overbrengt, en waaronder die derde aan elke partij die het GPL v.3 Werk van jou 
ontvangt een Discriminerende Octrooilicentie (a) voor de kopieën van het GPL v.3 Werk 
dat jij hebt doorgegeven (of kopieën van die kopieën), of (b) hoofdzakelijk voor en 
verband houdend met specifieke producten of compilaties die het GPL v.3 Werk 
omvatten, tenzij je die verbintenis bent aangegaan, of die licentie gegeven is voor 28 
maart 2007. 
Niets in deze Licentie mag worden uitgelegd als een uitsluiting of beperking van enige 
impliciete licentie of van andere verweren die jou overigens onder het toepasselijk 
octrooirecht ter beschikking kunnen staan. 
12. Geen beperking van andermans vrijheid. 
Als jou voorwaarden zijn opgelegd (door gerechtelijk bevel, overeenkomst of anderszins) 
die in tegenspraak zijn met de voorwaarden van deze Licentie, ben je toch nog steeds 
gebonden aan de voorwaarden van deze Licentie. Als je geen GPL v.3 Werk kunt 
Overbrengen om zo tegelijkertijd te voldoen aan je verplichtingen onder deze Licentie en 
aan enige andere toepasselijke verplichtingen, dan mag je als gevolg daarvan het werk 
helemaal niet meer Overbrengen. Bijvoorbeeld, als je instemt met verplichtingen op 
grond waarvan je een royalty moet innen van de ontvangers voor het verder 
Overbrengen van het Programma, dan is de enige manier waarop je zowel aan die 
verplichtingen en deze Licentie kunt voldoen, je volledig onthouden van het 
Overbrengen van het Programma. 
13. Gebruik met de GNU Affero Algemene Publieke Licentie. 
Onverminderd elke andere bepaling van deze Licentie, heb je toestemming om elk GPL 
v.3 Werk te linken naar of te combineren met een werk dat is gelicentieerd onder versie 
3 van de GNU Affero Algemene Publieke Licentie waardoor een enkel gecombineerd 
werk ontstaat, en dit werk over te brengen. De bepalingen van deze Licentie zullen van 
toepassing blijven op het GPL v.3 Werk, maar de speciale vereisten van artikel 13 van 
de GNU Affero Algemene Publieke Licentie, met betrekking tot interactie met behulp van 
een netwerk, zullen van toepassing zijn op het gecombineerde werk. 
14. Herziene versies van deze Licentie. 
De Free Software Foundation kan zo nu en dan herziene en/of nieuwe versies 
publiceren van de GNU Algemene Publieke Licentie. Zulke nieuwe versies zullen in 

dezelfde geest zijn opgesteld als de huidige versie, maar kunnen in de details afwijken 
om nieuwe problemen of zorgen aan te pakken. 
Elke versie krijgt een onderscheidend versienummer. Als het Programma specificeert 
dat een bepaald genummerde versie van de GNU Algemene Publieke Licentie “of elke 
latere versie” van toepassing is, heb je de mogelijkheid om overeenkomstig de 
bepalingen van die genummerde versie ofwel die van elke latere versie die is 
gepubliceerd door de Free Software Foundation te handelen. Als het Programma niet 
een versienummer van de GNU Algemene Publieke Licentie specificeert, mag je elke 
versie kiezen die ooit is gepubliceerd door de Free Software Foundation. 
Als het Programma specificeert dat een gemachtigde kan besluiten welke toekomstige 
versies van de GNU Algemene Publieke Licentie kunnen worden gebruikt, dan biedt de 
publieke aanvaarding van een bepaalde versie door die gemachtigde jou permanent de 
mogelijkheid die versie te kiezen voor het Programma. 
Latere versies van de licentie kunnen jou aanvullende of andere rechten verschaffen. 
Echter, geen aanvullende verplichtingen worden opgelegd aan enige auteur of 
auteursrechthebbende als een gevolg van jouw keuze om een latere versie te kiezen. 
15. Afwijzing van garantie. 
ER WORDEN GEEN GARANTIES GEGEVEN VOOR HET PROGRAMMA VOOR 
ZOVER TOEGESTAAN DOOR DE TOEPASSELIJKE REGELGEVING. BEHALVE 
WANNEER DIT ANDERSZINS SCHRIFTELIJK IS BEVESTIGD, BIEDEN DE 
AUTEURSRECHTHEBBENDEN EN/OF ANDERE PARTIJEN DIT PROGRAMMA 
ZOALS HET IS AAN ZONDER ENIGE GARANTIES, EXPLICIET OF IMPLICIET, 
WAARONDER MAAR NIET HIERTOE BEPERKT DE IMPLICIETE GARANTIES DIE 
GEBRUIKELIJK ZIJN IN DE HANDEL EN BRUIKBAARHEID VOOR EEN SPECIFIEK 
DOEL. HET VOLLEDIGE RISICO MET BETREKKING TOT DE KWALITEIT EN DE 
PRESTATIES VAN HET PROGRAMMA RUST BIJ JOU. ALS HET PROGRAMMA 
GEBREKKIG BLIJKT TE ZIJN, DIEN JIJ ALLE NOODZAKELIJKE SERVICE-, 
REPARATIE- OF CORRECTIEKOSTEN OP JE TE NEMEN. 
16. Beperking van aansprakelijkheid. 
IN GEEN GEVAL, TENZIJ VEREIST DOOR DE TOEPASSELIJKE REGELGEVING OF 
SCHRIFTELIJK OVEREENGEKOMEN, ZAL ENIGE AUTEURSRECHTHEBBENDE, OF 
ENIGE ANDERE PARTIJ DIE HET PROGRAMMA WIJZIGT EN/OF OVERBRENGT 
OVEREENKOMSTIG DE HIERVOOR GEGEVEN TOESTEMMING, AANSPRAKELIJK 
ZIJN JEGENS JOU VOOR SCHADE INCLUSIEF ELKE ALGEMENE, SPECIALE, 
INCIDENTELE OF GEVOLGSCHADE DIE VOORTVLOEIT UIT HET GEBRUIK OF HET 
ONVERMOGEN OM HET PROGRAMMA TE GEBRUIKEN (INCLUSIEF MAAR NIET 
BEPERKT TOT HET VERLIES VAN DATA OF INACCURATE GELEVERDE DATA OF 
DOOR JOU OF DERDE PARTIJEN GELEDEN VERLIEZEN OF EEN STORING VAN 
HET PROGRAMMA OM SAMEN TE WERKEN MET ANDERE PROGRAMMA’S), 
ZELFS ALS EEN DERGELIJKE AUTEURSRECHTHEBBENDE OF ANDERE PARTIJ IS 
GEWEZEN OP DE MOGELIJKHEID VAN ZULKE SCHADE. 

17. Uitleg van artikelen 15 en 16. 
Als de afwijzing van garantie en beperking van aansprakelijkheid zoals hiervoor gegeven 
onder nationale regelgeving niet het beoogde juridisch effect heeft, zal de behandelende 
rechtbank het nationale recht toepassen dat de absolute afstand van alle civielrechtelijke 
aansprakelijkheid in relatie tot het Programma zoveel mogelijk benadert, tenzij een 
garantie of aanname van aansprakelijkheid tegen een vergoeding bij een kopie van het 
Programma is inbegrepen. 
EINDE VAN DE ALGEMENE VOORWAARDEN 
Hoe deze voorwaarden moeten worden toegepast op jouw nieuwe programma’s 
Als jij een nieuw programma ontwikkelt en je wilt dat het van het grootst mogelijke nut is 
voor het publiek, kun je dit het beste doen door het vrije software te maken die door 
iedereen kan worden ge-herdistribueerd en gewijzigd onder deze voorwaarden. 
Dat doe je door de volgende kennisgeving aan het programma toe te voegen.2 Het is het 
veiligste om ze aan het begin van elk Broncode bestand op te nemen om zo op de 
meest effectieve wijze elke aansprakelijkheid uit te sluiten; en elk bestand zou tenminste 
de “auteursrecht”-regel moeten hebben en een verwijzing naar een plek waar de 
volledige kennisgeving gevonden kan worden. 
<een regel om de naam van het programma weer te geven en een korte 
omschrijving van wat het programma doet.> 
Auteursrecht (C) <jaar> <naam van de auteur> 
Dit programma is vrije software: je mag het herdistribueren en/of wijzigen onder 
de voorwaarden van de GNU Algemene Publieke Licentie zoals gepubliceerd 
door de Free Software Foundation, onder versie 3 van de Licentie of (naar jouw 
keuze) elke latere versie. 
Dit programma is gedistribueerd in de hoop dat het nuttig zal zijn maar ZONDER 
ENIGE GARANTIE; zelfs zonder de impliciete garanties die GEBRUIKELIJK 
ZIJN IN DE HANDEL of voor BRUIKBAARHEID VOOR EEN SPECIFIEK DOEL. 
Zie de GNU Algemene Publieke Licentie voor meer details. 
Je hoort een kopie van de GNU Algemene Publieke Licentie te hebben 
ontvangen samen met dit programma. Als dat niet het geval is, zie 
<http://www.gnu.org/licenses/>. 
Voeg ook informatie toe over hoe je bereikt kan worden via e-mail en papieren post. 
Als het programma communiceert via een terminal, zorg er dan voor dat het een korte 
mededeling weergeeft zoals hieronder wanneer het start in een interactieve modus: 
2 Noot van de vertalers: deze kennisgevingen moeten worden gedaan door de oorspronkelijke, Engelse 
tekst toe te voegen.

<programma> Auteursrecht (C) <jaar> <naam van de maker> 
Er zit ABSOLUUT GEEN GARANTIE op dit programma; tik voor meer informatie 
‘show w’. 
Dit is vrije software en je bent van harte uitgenodigd om het te herdistribueren 
onder bepaalde voorwaarden; tik `show c’ voor meer informatie. 
De hypothetische commando’s ‘show w’ en ‘show c’ dienen de gepaste delen van de 
Algemene Publieke Licentie te tonen. Natuurlijk zijn jouw programmacommando’s 
misschien anders; voor een GUI interface, gebruik je een “about box”. 
Je moet er ook voor zorgen dat jouw werkgever (als je werkt als een programmeur) of 
school, voor zover relevant, een “afstand van auteursrecht-verklaring” met betrekking tot 
het programma tekent. Voor meer informatie hierover en hoe je de GNU GPL kunt 
toepassen en naleven, zie <http://www.gnu.org/licenses/>. 
De GNU Algemene Publieke Licentie staat niet toe dat jouw programma wordt 
opgenomen in gesloten software. Als jouw programma een subroutine library is, kan je 
overwegen om het linken van gesloten software naar deze library toe te staan. Als dit is 
wat je wilt doen, gebruik dan de GNU Mindere Algemene Publieke Licentie in plaats van 
deze Licentie. Maar lees eerst <http://www.gnu.org/philosophy/why-not-lgpl.html>. 

