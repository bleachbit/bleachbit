GNU GENERAL PUBLIC LICENSE 
Versione 3, 29 Giugno 2007 
Questa è una traduzione non ufficiale in italiano della GNU General Public License. Questa 
traduzione non è stata pubblicata dalla Free Software Foundation, e non stabilisce i termini 
legali di distribuzione del software che usa la GNU GPL – Soltanto la versione originale in 
inglese della GNU GPL fa ciò. Ciononostante, speriamo che questa traduzione possa aiutare gli 
utenti di lingua italiana a comprendere un po’ meglio la GNU GPL. 
This is an unofficial translation of the GNU General Public License into Italian. It was not 
published by the Free Software Foundation, and does not legally state the distribution terms 
for software that uses the GNU GPL – only the original English text of the GNU GPL does 
that. However, we hope that this translation will help italian speakers understand the GNU GPL 
better. 
Copyright c
2007 Free Software Foundation, Inc. http://fsf.org/ 
A chiunque è permesso copiare e ridistribuire copie esatte di questo documento di licenza, ma 
non è in alcun modo consentito apportarvi modifiche. 
Preambolo 
La GNU General Public License è una licenza libera e basata su copyleft per software e 
altri tipi di opere. 
Le licenze della maggior parte del software e di altre opere materiali sono pensate per 
togliere la libertà di condividere e modificare tali opere. Al contrario, la GNU General Public 
License ha l’obiettivo di garantire la libertà di condividere e modificare tutte le versioni di 
un programma e di fare in modo che esso rimanga software libero per tutti gli utenti. Noi, 
Free Software Foundation, usiamo la GNU General Public License per la maggior parte del 
nostro software; essa viene applicata anche a qualunque altro software rilasciato dall’autore 
sotto questa licenza. Chiunque può utilizzare questa licenza per i suoi programmi. 
Quando parliamo di software libero (free software), ci riferiamo al concetto di libertà, 
non al prezzo. Le nostre General Public License sono progettate per garantire che chiunque 
abbia la libertà di distribuire copie di software libero (anche dietro pagamento di un prezzo, 
se lo desidera), che chiunque riceva o possa ricevere il codice sorgente se lo vuole, che 
chiunque possa apportare modifiche al software o utilizzarne delle porzioni in altri software 
liberi, e che chiunque sappia che ha il diritto di fare tutte queste cose col software libero. 
1

Per proteggere i vostri diritti, abbiamo la necessità di impedire che altri vi neghino questi 
diritti o vi obblighino a rinunciarvi. Pertanto, chiunque distribuisce o modifica software 
rilasciato con questa licenza assume dei precisi doveri: il dovere di rispettare la libertà degli 
altri.
Per esempio, chi distribuisce copie di un programma rilasciato sotto questa licenza, sia 
gratis che dietro pagamento di un prezzo, e’ obbligato a riconoscere a chi riceve il software 
esattamente gli stessi diritti che ha ricevuto. Deve garantire che chi riceva il software abbia 
o possa avere accesso al codice sorgente. E deve chiaramente far conoscere ai destinatari del 
software queste condizioni, così che essi conoscano quali sono i loro diritti. 
Gli sviluppatori che usano la GNU GPL proteggono i vostri diritti in due modi: (1) 
Rivendicando il copyright sul software, e (2) offrendovi questa licenza che vi garantisce il 
diritto legale di copiarlo e/o di modificarlo. 
Al fine di proteggere gli sviluppatori e gli autori, la GPL spiega chiaramente che non 
c’è nessuna garanzia per questo software libero. Nell’interesse degli utenti e degli autori, la 
GPL impone che le versioni modificate del software vengano esplicitamente marcate come 
“modificate”, in maniera tale che eventuali problemi non vengano erroneamente attribuiti 
agli autori delle versioni precedenti. 
Alcuni dispositivi sono progettati per negare agli utenti l’installazione o l’esecuzione di 
versioni modificate del software che gira sugli stessi, anche se il costruttore si riserva la 
possibilità di farlo. Ciò è fondamentalmente incompatibile con l’obiettivo di garantire la 
libertà degli utenti di modificare il software. Una ripetizione sistematica di tali abusi avviene 
nel campo dei dispositivi per usi individuali, e ciò rende questi abusi ancora più inaccettabili. 
Pertanto, abbiamo realizzato questa versione della GPL al fine di proibire queste pratiche. Se 
problemi simili dovessero sorgere in altri ambiti, saremo pronti ad estendere queste misure a 
questi nuovi ambiti in versioni future della GPL, nella maniera che si renderà necessaria per 
difendere la libertà degli utenti. 
In conclusione, tutti i programmi sono costantemente minacciati dai brevetti sul software. 
Gli Stati non dovrebbero permettere ai brevetti sul software di limitare lo sviluppo e l’utilizzo 
di software per computer, ma nei Paesi in cui ciò avviene noi vogliamo evitare in particolare 
il pericolo che i brevetti sul software applicati ad un programma libero possano renderlo, a 
tutti gli effetti, proprietario. Per impedire ciò, la GPL assicura che non è possibile utilizzare 
i brevetti sul software per rendere un programma non libero. 
I termini e le condizioni esatte per la copia, la distribuzione e la modifica del software 
sono riportate di seguito. 
TERMINI E CONDIZIONI 
0. Definizioni 
“Questa Licenza” si riferisce alla versione 3 della GNU General Public License. 
“Copyright” indica anche leggi simili al copyright che riguardano altri tipi di opere, come 
le maschere per la produzione di semiconduttori. 
“Il Programma” indica qualunque opera che sia soggetta a copyright e che sia rilasciata 
sotto questa Licenza. I detentori della licenza sono indicati come “tu” o “voi”. Licenziatari 
e destinatari possono essere individui o organizzazioni. 
2

“Modificare” un’opera significa copiare o adattare tutta o parte dell’opera in una maniera 
che richieda un permesso di copyright, e non indica la semplice azione di fare una esatta 
copia dell’opera. L’opera risultante viene chiamata “versione modificata” dell’opera 
precedente, oppure viene detta opera “basata sulla” opera precedente. 
Un’ “opera coperta da questa licenza” indica il Programma originale non modificato oppure 
un’opera basata sul Programma. 
“Propagare” un’opera significa fare qualunque cosa con essa che, in mancanza di un esplicito 
permesso, ti renda direttamente o indirettamente perseguibile per violazione secondo 
le vigenti normative sul copyright, ad eccezione della semplice esecuzione del Programma 
su un computer o della modifica di una copia privata. La Propagazione include la copia, 
la distribuzione (con o senza modifiche), la messa a disposizione al pubblico e, in alcuni 
stati, altre attività simili e connesse. 
“Distribuire” un’opera indica qualunque forma di propagazione che permetta a terze parti 
di effettuare o ricevere delle copie. La mera interazione con un utente attraverso una 
rete di computer, senza che ci sia alcun trasferimento di una copia, non è considerata 
“Distribuzione”. 
Una interfaccia utente interattiva fornisce delle “Adeguate Informazioni Legali” soltanto 
nel caso in cui include una apposita funzionalità, resa adeguatamente visibile, che (1) 
visualizzi un’adeguata informazione di copyright, e (2) informi l’utente che non c’è alcuna 
garanzia sull’opera (eccetto nel caso in cui delle garanzie sono espressamente fornite), 
dica che il licenziatario può distribuire l’opera utilizzando questa Licenza, indichi come 
è possibile prendere visione di una copia di questa Licenza. Se l’interfaccia presenta una 
lista di comandi o di opzioni, come ad esempio un menù, una delle opzioni fornite nella 
lista deve rispettare questa condizione. 
1. Codice Sorgente. 
Il “codice sorgente” di un’opera indica la forma più indicata dell’opera per effettuare modifiche 
su di essa. Il “codice oggetto” indica qualunque forma dell’opera che non sia codice 
sorgente. 
Una “Interfaccia Standard” è una interfaccia che risponde ad uno standard ufficiale definito 
da un ente di standardizzazione riconosciuto o, nel caso di interfacce specifiche per un 
particolare linguaggio di programmazione, una interfaccia che è largamente utilizzata dagli 
sviluppatori per sviluppare in tale linguaggio. 
Le “Librerie di Sistema” di un eseguibile includono qualsiasi cosa, eccetto l’opera nel suo 
insieme, che (a) sia inclusa nella normale forma di pacchettizzazione di un “Componente 
Principale”, ma che non è parte di quel Componente Principale, e (b) che serva solo 
a consentire l’uso dell’opera con quel Componente Principale, o per implementare una 
Interfaccia Standard per la quale esista una implementazione disponibile al pubblico in 
forma sorgente. Un “Componente Principale”, in questo contesto, è un componente essenziale 
(kernel, gestore di finestre eccetera) dello specifico sistema operativo (ammesso 
3

che ce ne sia uno) sul quale l’eseguibile esegue, o un compilatore utilizzato per produrre il 
programma, o un interprete di codice oggetto utilizzato per eseguire il programma. 
Il “Sorgente Corrispondente” per un’opera in forma di codice oggetto è il codice sorgente 
necessario per generare, installare e (per un programma eseguibile) eseguire il codice 
oggetto e per modificare l’opera, inclusi gli script per controllare le suddette attività di 
generazione, installazione ed esecuzione. Non sono incluse le Librerie di Sistema usate 
dal programma, o gli strumenti di utilità generica o i programmi liberamente accessibili 
che sono utilizzati, senza modifiche, per portare a termine le suddette attività ma che non 
fanno parte dell’opera. Per esempio, il sorgente corrispondente include i file con le definizioni 
delle interfacce associati ai file sorgente dell’opera, e il codice sorgente delle librerie 
condivise e sottoprogrammi collegati dinamicamente specificatamente necessari per il programma, 
ad esempio a causa di stretta comunicazione dati o di controllo di flusso tra questi 
sottoprogrammi e altre parti del programma. 
Il Sorgente Corrispondente non include qualunque cosa che l’utente possa rigenerare automaticamente 
da altre parti del Sorgente Corrispondente stesso. 
Il Sorgente Corrispondente di un’opera in forma di codice sorgente è l’opera stessa. 
2. Principali Diritti 
Tutti i diritti garantiti da questa Licenza sono garantiti per la durata del copyright sul Programma, 
e sono irrevocabili ammesso che le suddette condizioni siano rispettate. Questa 
Licenza afferma esplicitamente il tuo permesso illimitato di eseguire il Programma non 
modificato. Il risultato dell’esecuzione di un programma coperto da questa Licenza è a 
sua volta coperto da questa Licenza solo se il risultato stesso, a causa del suo contenuto, 
è un’opera coperta da questa Licenza. Questa Licenza riconosce il tuo diritto all’uso 
legittimo o altri diritti equivalenti, come stabilito dalla legislazione sul copyright. 
Puoi creare, eseguire e propagare programmi coperti da questa Licenza che tu non distribuisci, 
senza alcuna condizione fino a quando la tua Licenza rimane valida. Puoi distribuire 
opere coperte da questa Licenza ad altri al solo scopo di ottenere che essi facciano delle 
modifiche al programma esclusivamente per te, o che ti forniscano dei servizi per l’esecuzione 
di queste opere, ammesso che tu rispetti i termini di questa Licenza nel distribuire 
tutto il materiale per il quale non detieni il copyright. Coloro i quali creano o eseguono per 
conto tuo un programma coperto da questa Licenza lo fanno esclusivamente in tua vece, 
sotto la tua direzione e il tuo controllo, in maniera tale che sia proibito a costoro effettuare 
copie di materiale di cui detieni il copyright al di fuori della relazione che intrattengono 
nei tuoi confronti. 
Distribuire opere coperte da licenza in qualunque altra circostanza è consentito soltanto 
alle condizioni espresse in seguito. Non è consentito sottolicenziare le opere: la sezione 
10 lo rende non necessario. 
3. Protezione dei diritti legali degli utenti dalle leggi anti–elusione. 
4

Nessun programma protetto da questa Licenza può essere considerato parte di una misura 
tecnologica di restrizione che sottosta ad alcuna delle leggi che soddisfano l’articolo 11 del 
“WIPO copyright treaty” adottato il 20 Dicembre 1996, o a simili leggi che proibiscono o 
limitano l’elusione di tali misure tecnologiche di restrizione. 
Quando distribuisci un programma coperto da questa Licenza, rifiuti tutti i poteri legali 
atti a proibire l’elusione di misure tecnologiche di restrizione ammesso che tale elusione 
sia effettuata nell’esercizio dei diritti garantiti da questa Licenza riguardo al programma 
coperto da questa Licenza, e rinunci all’intenzione di limitare l’operatività o la modifica 
del programma per far valere, contro i diritti degli utenti del programma, diritti legali tuoi 
o di terze parti che impediscano l’elusione di misure tecnologiche di restrizione. 
4. Distribuzione di Copie Esatte. 
Ti è permesso distribuire copie esatte del codice sorgente del Programma come lo hai ricevuto, 
con qualunque mezzo, ammesso che tu aggiunga in maniera appropriata su ciascuna 
copia una appropriata nota di copyright; che tu lasci intatti tutti gli avvisi che affermano 
che questa Licenza e tutte le clausole non–permissive aggiunte in accordo con la sezione 
7 sono valide per il codice che distribuisci; che tu lasci intatti tutti gli avvisi circa l’assenza 
di garanzia; che tu fornisca a tutti i destinatari una copia di questa Licenza assieme al 
Programma. 
Puoi richiedere il pagamento di un prezzo o di nessun prezzo per ciascuna copia che 
distribuisci, e puoi offrire supporto o garanzia a pagamento. 
5. Distribuzione di Versioni modificate del sorgente. 
Puoi distribuire un’opera basata sul Programma, o le modifiche per produrla a partire dal 
Programma, nella forma di codice sorgente secondo i termini della sezione 4, ammesso 
che tu rispetti anche tutte le seguenti condizioni: 
(a) L’opera deve recare con sè delle informazioni adeguate che affermino che tu l’hai 
modificata, indicando la data di modifica. 
(b) L’opera deve recare informazioni adeguate che affermino che essa è rilasciata sotto 
questa Licenza e sotto le condizioni aggiuntive secondo quanto indicato dalla Sezione 
7. Questa condizionemodifica la condizione espressa alla sezione 4 di “lasciare intatti 
tutti gli avvisi”. 
(c) Devi rilasciare l’intera opera, nel suo complesso, sotto questa Licenza a chiunque 
venga in possesso di una copia di essa. Questa Licenza sarà pertanto applicata, assieme 
ad eventuali clausole aggiunte in osservanza della Sezione 7, all’opera nel suo 
complesso, a tutte le sue parti, indipendentemente da come esse siano pacchettizzate. 
Questa Licenza nega il permesso di licenziare l’opera in qualunque altro modo, ma 
non rende nullo un tale permesso ammesso che tu lo abbia ricevuto separatamente. 
(d) Se l’opera ha delle interfacce utente interattive, ciascuna deve mostrare delle Adeguate 
Informazioni Legali; altrimenti, se il Programma ha delle interfacce interattive 
5

che non visualizzano delle Adeguate Informazioni Legali, il tuo programma non è 
obbligato a visualizzarle. 
La giustapposizione di un’opera coperta da questa Licenza assieme ad altre opere separate 
e indipendenti, che non sono per loro natura estensioni del Programma, e che non sono 
combinate con esso a formare un altro programma più grande, dentro o in uno stesso 
supporto di memorizzazione a lungo termine o di distribuzione, è semplicemente detto 
“aggregato” se la raccolta e il suo copyright non sono utilizzati per limitare l’accesso o 
i diritti legali degli utenti della raccolta stessa oltre ciò che ciascun singolo programma 
consente. L’inclusione di un programma coperto da questa Licenza in un aggregato non 
comporta l’applicazione di questa Licenza alle altre parti dell’aggregato. 
6. Distribuzione in formato non–sorgente 
Puoi distribuire un programma coperto da questa Licenza in formato di codice oggetto secondo 
i termini delle sezioni 4 e 5, ammesso che tu fornisca anche il Sorgente Corrispondente 
in formato comprensibile da un computer sotto i termini di questa stessa Licenza, in 
uno dei seguenti modi: 
(a) Distribuendo il codice oggetto in, o contenuto in, un prodotto fisico (inclusi i mezzi 
fisici di distribuzione), accompagnato dal Sorgente Corrispondente su un supporto 
fisico duraturo comunemente utilizzato per lo scambio di software. 
(b) Distribuendo il codice oggetto in, o contenuto in, un prodotto fisico (inclusi i mezzi 
fisici di distribuzione), accompagnato da un’offerta scritta, valida per almeno tre 
anni e valida per tutto il tempo durante il quale tu offri ricambi o supporto per quel 
modello di prodotto, di fornire a chiunque possieda il codice oggetto (1) una copia 
del Sorgente Corrispondente di tutto il software contenuto nel prodotto che è coperto 
da questa Licenza, su un supporto fisico duraturo comunemente utilizzato per lo 
scambio di software, ad un prezzo non superiore al costo ragionevole per effettuare 
fisicamente tale distribuzione del sorgente, oppure (2) accesso alla copia del Sorgente 
Corrispondente attraverso un server di rete senza alcun costo aggiuntivo. 
(c) Distribuendo copie singole del codice oggetto assieme ad una copia dell’offerta scritta 
di fornire il Sorgente Corrispondente. Questa possibilità è permessa soltanto occasionalmente 
e per fini non commerciali, e solo se tu hai ricevuto il codice oggetto 
assieme ad una tale offerta, in accordo alla sezione 6b. 
(d) Distribuendo il codice oggetto mediante accesso da un luogo designato (gratis o dietro 
pagamento di un prezzo), e offrendo un accesso equivalente al Sorgente Corrispondente 
alla stessa maniera a partire dallo stesso luogo senza costi aggiuntivi. Non 
devi obbligare i destinatari a copiare il Sorgente Corrispondente assieme al codice 
oggetto. Se il luogo dal quale copiare il codice oggetto è un server di rete, il Sorgente 
Corrispondente può trovarsi su un server differente (gestito da te o da terze 
parti) che fornisca funzionalità equivalenti per la copia, a patto che tu fornisca delle 
indicazioni chiare accanto al codice oggetto che indichino dove trovare il Sorgente 
6

Corrispondente. Indipendentemente da quale server ospiti il Sorgente Corrispondente, 
tu rimani obbligato ad assicurare che esso rimanga disponibile per tutto il tempo 
necessario a soddisfare queste condizioni. 
(e) Distribuendo il codice oggetto mediante trasmissione peer–to–peer, a patto che tu informi 
gli altri peer circa il luogo in cui il codice oggetto e il Sorgente Corrispondente 
sono gratuitamente offerti al pubblico secondo i termini della sezione 6d. 
Una porzione separabile del codice oggetto, il cui sorgente è escluso dal Sorgente Corrispondente 
e trattato come Libreria di Sistema, non deve essere obbligatoriamente inclusa 
nella distribuzione del codice oggetto del programma. 
Un “Prodotto Utente” è un (1) “prodotto consumer”, cioè qualunque proprietà personale 
tangibile che è normalmente utilizzata per scopi personali, familiari o domestici, oppure 
(2) qualunque cosa progettata o venduta per essere utilizzata in ambiente domestico. Nella 
classificazione di un prodotto come “prodotto consumer”, i casi dubbi andranno risolti 
in favore dell’ambito di applicazione. Per un dato prodotto ricevuto da un dato utente, 
“normalmente utilizzato” si riferisce ad un uso tipico o comune di quella classe di prodotti, 
indipendentemente dallo stato dell’utente specifico o dal modo in cui l’utente specifico 
utilizza, o si aspetta o ci si aspetta che utilizzi, il prodotto. Un prodotto è un “prodotto 
consumer” indipendentemente dal fatto che abbia usi commerciali, industriali o diversi da 
quelli “consumer”, a meno che questi usi non rappresentino il solo modo utile di utilizzare 
il prodotto in questione. 
Le “Informazioni di Installazione” per un Prodotto Utente sono i metodi, le procedure, le 
chiavi di autorizzazioni o altre informazioni necessarie per installare ed eseguire versioni 
modificate di un programma coperto da questa Licenza all’interno di un Prodotto Utente, a 
partire da versioni modificate dei suoi Sorgenti Corrispondenti. Tali informazioni devono 
essere sufficienti ad assicurare che il funzionamento del codice oggetto modificato non 
sia in nessun caso proibito o ostacolato per il solo fatto che sono state apportate delle 
modifiche. 
Se distribuisci un codice oggetto secondo le condizioni di questa sezione in, o assieme, o 
specificatamente per l’uso in o con un Prodotto Utente, e la distribuzione avviene come 
parte di una transazione nella quale il diritto di possesso e di uso del Prodotto Utente viene 
trasferito al destinatario per sempre o per un periodo prefissato (indipendentemente da 
come la transazione sia caratterizzata), il Sorgente Corrispondente distribuito secondo le 
condizioni di questa sezione deve essere accompagnato dalle Informazioni di Installazione. 
Questa condizione non è richiesta se nè tu nè una terza parte ha la possibilità di installare 
versioni modificate del codice oggetto sul Prodotto Utente (ad esempio, se il programma è 
installato su una ROM) 
La condizione che richiede di fornire delle Informazioni di Installazione non implica che 
venga fornito supporto, garanzia o aggiornamenti per un programma che è stato modificato 
o installato dal destinatario, o per il Prodotto Utente in cui esso è stato modificato o 
installato. L’accesso ad una rete può essere negato se le modifiche apportate impattano ma- 
7

terialmente sull’operatività della rete o se violano le regole e i protocolli di comunicazione 
attraverso la rete. 
Il Sorgente Corrispondente distribuito, e le Informazioni di Installazione fornite, in accordo 
con questa sezione, devono essere in un formato che sia pubblicamente documentato (e 
con una implementazione pubblicamente disponibile in formato di codice sorgente), e non 
devono richiedere speciali password o chiavi per essere spacchettate, lette o copiate. 
7. Condizioni Aggiuntive. 
Le “Condizioni Aggiuntive” sono condizioni che completano le condizioni di questa Licenza 
permettendo delle eccezioni a una o più delle condizioni sopra elencate. Le condizioni 
aggiuntive che sono applicabili all’intero Programma devono essere considerate 
come se fossero incluse in questa Licenza, a patto che esse siano valide secondo le normative 
vigenti. Se alcune condizioni aggiuntive fanno riferimento soltanto ad alcune parti del 
Programma, quelle parti possono essere utilizzate separatamente sotto le stesse condizioni, 
ma l’intero Programma rimane sottoposto a questa Licenza senza riferimento ad alcuna 
condizione aggiuntiva. 
Quando distribuisci una copia di un programma coperto da questa Licenza, puoi, a tua discrezione, 
eliminare qualunque condizione aggiuntiva dalla copia, o da parte di essa. (Le 
Condizioni Aggiuntive possono essere scritte in maniera tale da richiedere la loro rimozione 
in certi casi di modifica del Programma). Puoi aggiungere Condizioni Aggiuntive 
su materiale, aggiunto da te ad un’opera coperta da questa Licenza, per il quale hai o puoi 
garantire un’adeguata licenza di copyright. 
Indipendentemente da qualunque altra condizione di questa Licenza, e per il materiale che 
aggiungi ad un’opera coperta da questa Licenza, puoi (se autorizzato dai legittimi detentori 
del copyright per il suddetto materiale) aggiungere alle condizioni di questa Licenza delle 
condizioni che: 
(a) Negano la garanzia o limitano la responsabilità del Programma in maniera differente 
da quanto riportato nelle sezioni 15 e 16 di questa Licenza; oppure 
(b) Richiedono il mantenimento di specifiche e circostanziate informative legali o di note 
di attribuzione ad autori nel materiale o assieme alle Adeguate Informazioni Legali 
mostrate dal Programma che lo contiene; oppure 
(c) Proibiscono di fornire informazioni errate o ingannevoli sull’origine e la provenienza 
del materiale in oggetto, o richiedono che versioni modificate di tale materiale siano 
appositamente marcate in maniera differente rispetto alla versione originale; oppure 
(d) Limitano l’utilizzo per scopi pubblicitari del nome dei detentori del copyright o degli 
autori del materiale; oppure 
(e) Rifiutano di garantire diritti secondo le leggi sulla proprietà intellettuale circa l’uso 
di nomi, marchi di fabbrica o similari; oppure 
8

(f) Richiedono l’indennizzo dei detentori del copyright o degli autori del materiale in oggetto 
da parte di chi distribuisce il materiale (o versioni modificate dello stesso) con 
impegni contrattuali circa la responsabilità nei confronti del destinatario, per qualunque 
responsabilità che questi impegni contrattuali dovessero imporre direttamente ai 
suddetti detentori del copyright e autori. 
Tutte le altre condizioni addizionali non–permissive sono considerate “ulteriori restrizioni”, 
secondo il significato specificato alla sezione 10. Se il Programma o parti di esso 
contengono, all’atto della ricezione dello stesso, informative che specificano che esso è 
soggetto a questa Licenza assieme ad una condizione che è una “ulteriore restrizione”, 
puoi rimuovere quest’ultima condizione. Se un documento di licenza contiene ulteriori 
restrizioni ma permette di rilicenziare o distribuire il Programma con questa Licenza, 
puoi aggiungere al Programma del materiale coperto dalle condizioni di quel documento 
di licenza, a patto che le ulteriori restrizioni non compaiano nelle versioni rilicenziate o 
ridistribuite. 
Se aggiungi ad un Programma coperto da questa Licenza delle condizioni aggiuntive in 
accordo con questa sezione, devi aggiungere anche, nei file sorgenti corrispondenti, un 
avviso che riassuma le condizioni aggiuntive applicate a quei file, ovvero un avviso che 
specifichi dove è possibile trovare copia delle condizioni aggiunte. 
Tutte le Condizioni aggiuntive, permissive o non–permissive, devono essere espresse nella 
forma di una licenza scritta e separata, o espresse esplicitamente come eccezioni; in 
entrambi i casi valgono le condizioni succitate. 
8. Cessazione di Licenza 
Non puoi propagare o modificare un programma coperto da questa Licenza in maniera 
diversa da quanto espressamente consentito da questa Licenza. Qualunque tentativo di 
propagare o modificare altrimenti il Programma è nullo, e provoca l’immediata cessazione 
dei diritti garantiti da questa Licenza (compresi tutte le eventuali licenze di brevetto 
garantite ai sensi del terzo paragrafo della sezione 11). 
In ogni caso, se cessano tutte le violazioni di questa Licenza, allora la tua licenza da parte 
di un dato detentore del copyright viene ripristinata (a) in via cautelativa, a meno che e 
fino a quando il detentore del copyright non cessa esplicitamente e definitivamente la tua 
licenza, e (b) in via permanente se il detentore del copyright non ti notifica in alcun modo 
la violazione entro 60 giorni dalla cessazione della licenza. 
Inoltre, la tua licenza da parte di un dato detentore del copyright viene ripristinata in maniera 
permanente se il detentore del copyright ti notifica la violazione in maniera adeguata, 
se questa è la prima volta che ricevi una notifica di violazione di questa Licenza (per qualunque 
Programma) dallo stesso detentore di copyright, e se rimedi alla violazione entro 
30 giorni dalla data di ricezione della notifica di violazione. 
La cessazione dei tuoi diritti come specificato in questa sezione non provoca la cessazione 
delle licenze di terze parti che abbiano ricevuto copie o diritti da te secondo questa Licenza. 
9

Se i tuoi diritti cessano e non sono ristabiliti in via permanente, non hai diritto di ricevere 
nuove licenze per lo stesso materiale, secondo quanto stabilito nella sezione 10. 
9. L’ottenimento di copie non richiede l’accettazione della Licenza 
Non sei obbligato ad accettare i termini di questa Licenza al solo fine di ottenere o eseguire 
una copia del Programma. Similmente, propagazioni collaterali di un Programma coperto 
da questa Licenza che occorrono come semplice conseguenza dell’utilizzo di trasmissioni 
peer-to–peer per la ricezione di una copia non richiedono l’accettazione della Licenza. In 
ogni caso, solo e soltanto questa Licenza ti garantiscono il permesso di propagare e modificare 
qualunque programma coperto da questa Licenza. Queste azioni violano le leggi sul 
copyright nel caso in cui tu non accetti questa Licenza. Pertanto, modificando o propagando 
un programma coperto da questa Licenza, indichi implicitamente la tua accettazione 
della Licenza. 
10. Licenza Automatica per i successivi destinatari 
Ogni qual volta distribuisci un programma coperto da questa Licenza, il destinatario riceve 
automaticamente una licenza, dal detentore originario del copyright, di eseguire, modificare 
e propagare il programma, nel rispetto di questa Licenza. Non sei ritenuto responsabile 
del rispetto di questa Licenza da parte di terze parti. 
Una “transazione d’ entità” è una transazione che trasferisce il controllo di una organizzazione, 
o sostanzialmente di tutti i suoi beni, che suddivide una organizzazione o che fonde 
più organizzazioni. Se la propagazione di un programma coperto da questa Licenza è conseguente 
ad una transazione di entità, ciascuna parte che ha ruolo nella transazione e che 
riceve una copia del programma riceve allo stesso tempo qualsiasi licenza sul programma 
che i predecessori della parte possedevano o potevano rilasciare nel rispetto del paragrafo 
precedente, e in più il diritto di possesso del Sorgente Corrispondente del programma dal 
predecessore in interesse, se il predecessore lo possiede o se può ottenerlo senza troppe 
difficoltà. 
Non puoi imporre nessuna ulteriore restrizione sull’esercizio dei diritti garantiti o affermati 
da questa Licenza. Per esempio, non puoi imporre un prezzo di licenza, una royalty, o altri 
costi per l’esercizio dei diritti garantiti da questa Licenza, a non puoi dar corso ad una 
controversia (ivi incluse le controversie incrociate o la difesa in cause legali) affermando 
che siano stati violati dei brevetti a causa della produzione, dell’uso, della vendita, della 
messa in vendita o dell’importazione del Programma o di sue parti. 
11. Brevetti. 
Un “contribuente” è un detentore di copyright che autorizza l’uso secondo questa Licenza 
di un Programma o di un’opera basata sul Programma. L’opera così licenziata viene 
chiamata “versione del contribuente”. 
I “diritti essenziali di brevetto” da parte di un contribuente sono tutti i diritti di brevetto che 
appartengono o che sono controllati dal contribuente, che siano già acquisiti o che saranno 
acquisiti in futuro, che possano essere violati in qualche maniera, consentita da questa 
10

Licenza, generando, modificando o vendendo la versione del contribuente, ma non includono 
i diritti che possano essere violati soltanto come conseguenza di ulteriori modifiche 
alla versione del contribuente. In relazione a questa definizione, il termine “controllo” include 
il diritto di garantire sottolicenze di brevetto in maniera consistente con le condizioni 
di questa Licenza. 
Ciascun contribuente ti garantisce la licenza di brevetto sui diritti essenziali di brevetto del 
contribuente stesso non–esclusiva, valida in tutto il mondo, esente da royalty, di creare, 
usare, vendere, offrire in vendita, importare e altrimenti eseguire, modificare e propagare i 
contenuti della versione del contribuente. 
Nei tre paragrafi successivi, con “licenza di brevetto” si intende qualunque accordo o contratto, 
comunque denominato, di non rivendicazione di un brevetto (come ad esempio un 
permesso esplicito di utilizzare un brevetto o un accordo di rinuncia alla persecuzione 
per violazione di brevetto). “Garantire” una tale licenza di brevetto ad una parte significa 
portare a termine un tale accordo o contratto di non rivendicazione di brevetto contro la 
parte. 
Se distribuisci un programma coperto da questa Licenza, confidando consapevolmente su 
una licenza di brevetto, e il Sorgente Corrispondente per il programma non è reso disponibile 
per la copia, senza alcun onere aggiuntivo e comunque nel rispetto delle condizioni di 
questa Licenza, attraverso un server di rete pubblicamente accessibile o tramite altri mezzi 
facilmente accessibili, allora devi (1) fare in modo che il Sorgente Corrispondente sia reso 
disponibile come sopra, oppure (2) fare in modo di rinunciare ai benefici della licenza 
di brevetto per quel particolare programma, oppure (3) adoperarti, in maniera consistente 
con le condizioni di questa Licenza, per estendere la licenza di brevetto a tutti i destinatari 
successivi. “Confidare consapevolmente” significa che tu sei attualmente cosciente che, 
eccettuata la licenza di brevetto, la distribuzione da parte tua di un programma protetto 
da questa Licenza in un paese, o l’utilizzo in un paese del programma coperto da questa 
Licenza da parte di un destinatario, può violare uno o più brevetti in quel paese che tu hai 
ragione di ritenere validi. 
Se, come conseguenza o in connessione con una singola transazione o con un dato accordo, 
distribuisci, o fai in modo di distribuire, un programma coperto da questa Licenza, e 
garantisci una licenza di brevetto per alcune delle parti che ricevono il Programma autorizzandole 
ad utilizzare, propagare, modificare o distribuire una specifica copia del Programma, 
allora la licenza di brevetto che fornisci è automaticamente estesa a tutti i destinatari 
del Programma coperto da questa Licenza e delle opere basate sul Programma. 
Una licenza di brevetto è “discriminatoria” se non include nell’ambito della sua copertura, 
proibisce l’esercizio, o è vincolata al non-esercizio di uno o più dei diritti che sono 
specificatamente garantiti da questa Licenza. Non puoi distribuire un Programma coperto 
da questa Licenza se sei parte di un accordo con una terza parte la cui attività comprende 
la distribuzione di software, secondo il quale tu sei costretto ad un pagamento alla parte 
terza in funzione della tua attività di distribuzione del Programma, e in conseguenza del 
quale la parte terza garantisce, a qualunque delle parti che riceveranno il Programma da 
11

te, una licenza di brevetto discriminatoria (a) assieme a copie del Programma coperto da 
questa Licenza distribuite da te (o ad altre copie fatte da codeste copie), oppure (b) principalmente 
per e in connessione con specifici prodotti o raccolte di prodotti che contengono 
il Programma, a meno che l’accordo non sia stato stipulato, o le licenze di brevetto non 
siano state rilasciate, prima del 28 Marzo 2007. 
Nessuna parte di questa Licenza può essere interpretata come atta ad escludere o limitare 
gli effetti di qualunque altra licenza o altri meccanismi di difesa dalla violazione che 
possano altrimenti essere resi disponibili dalla normativa vigente in materia di brevetti. 
12. Nessuna resa di libertà altrui 
Se ti vengono imposte delle condizioni (da un ordine giudiziario, da un accordo o da qualunque 
altra eventualità) che contraddicono le condizioni di questa Licenza, non sei in 
nessun modo esonerato dal rispetto delle condizioni di questa Licenza. Se non puoi distribuire 
un Programma coperto da questa Licenza per sottostare simultaneamente agli 
obblighi derivanti da questa Licenza e ad altri obblighi pertinenti, allora non puoi distribuire 
il Programma per nessun motivo. Per esempio, se accetti delle condizioni che ti 
obbligano a richiedere il pagamento di una royalty per le distribuzioni successivamente 
effettuate da coloro ai quali hai distribuito il Programma, l’unico modo per soddisfare sia 
queste condizioni che questa Licenza è evitare del tutto la distribuzione del Programma. 
13. Utilizzo con la GNU Affero General Public License 
Indipendentemente da qualunque altra condizione espressa da questa Licenza, hai il permesso 
di collegare o combinare qualunque Programma coperto da questa Licenza con 
un’opera rilasciata sotto la versione 3 della licenza GNU Affero General Public License, 
ottenendo un singolo Programma derivato, e di distribuire il Programma risultante. Le 
condizioni di questa Licenza continuano a valere per le parti riguardanti il Programma che 
sono coperte da questa Licenza, mentre le condizioni speciali della GNU Affero General 
Public License, sezione 13, riguardanti l’interazione mediante rete, saranno applicate al 
Programma così risultante. 
14. Versioni rivedute di questa Licenza 
La Free Software Foundation può pubblicare delle versioni rivedute e/o delle nuove versioni 
della GNU General Public License di tanto in tanto. Tali versioni saranno simili, nello 
spirito, alla presente versione, ma potranno differire nei dettagli al fine di affrontare nuovi 
problemi e nuove situazioni. 
A ciascuna versione viene assegnato un numero identificativo di versione. Se il Programma 
specifica che si applica a sè stesso una certa versione della GNU General Public License, 
“o qualunque altra versione successiva”, hai la possibilità di sottostare alle condizioni 
di quella specifica versione o di qualunque altra versione successiva pubblicata dalla 
Free Software Foundation. Se il Programma non specifica un numero di versione della 
GNU General Public License, puoi scegliere qualunque versione della GNU General 
Public License pubblicata dalla Free Software Foundation. 
12

Se il Programma specifica che un sostituto o un procuratore può decidere quali versioni 
future della GNU General Public License posso essere utilizzate, allora tale scelta di accettazione 
di una data versione ti autorizza, in maniera permanente, ad utilizzare quella 
versione della Licenza per il Programma. 
Versioni successive della Licenza possono garantire diritti aggiuntivi o leggermente differenti. 
Ad ogni modo, nessun obbligo aggiuntivo viene imposto agli autori o ai detentori 
di copyright come conseguenza della tua scelta di adottare una versione successiva della 
Licenza. 
15. Rinuncia alla Garanzia 
NON C’E’ NESSUNA GARANZIA PER IL PROGRAMMA, PER QUANTO CONSENTITO 
DALLE VIGENTI NORMATIVE. ECCETTO QUANDO ALTRIMENTI STABILITO 
PER ISCRITTO, I DETENTORI DEL COPYRIGHT E/O LE ALTRE PARTI FORNISCONO 
IL PROGRAMMA “COSI’ COME È” SENZA GARANZIA DI ALCUN TIPO, 
NE’ ESPRESSA NE’ IMPLICITA, INCLUSE, MA NON LIMITATE A, LE GARANZIE 
DI COMMERCIABILITA’ O DI UTILIZZABILITA’ PER UN PARTICOLARE SCOPO. 
L’INTERO RISCHIO CONCERNENTE LA QUALITA’ E LE PRESTAZIONI DEL 
PROGRAMMA E’ DEL LICENZIATARIO. SE IL PROGRAMMA DOVESSE RISULTARE 
DIFETTOSO, IL LICENZIATARIO SI ASSUME I COSTI DIMANUTENZIONE, 
RIPARAZIONE O CORREZIONE. 
16. Limitazione di Responsabilità 
IN NESSUN CASO, A MENO CHE NON SIA RICHIESTO DALLA NORMATIVA 
VIGENTE O CONCORDATO PER ISCRITTO, I DETENTORI DEL COPYRIGHT, O 
QUALUNQUE ALTRA PARTE CHE MODIICA E/O DISTRIBUISCE IL PROGRAMMA 
SECONDO LE CONDIZIONI PRECEDENTI, POSSONO ESSERE RITENUTI RESPONSABILI 
NEI CONFRONTI DEL LICENZIATARIO PER DANNI, INCLUSO QUALUNQUE 
DANNEGGIAMENTO GENERICO, SPECIALE, INCIDENTALE O CONSEQUENZIALE 
DOVUTO ALL’USO O ALL’IMPOSSIBILITA’ D’USO DEL PROGRAMMA 
(INCLUSI, MA NON LIMITATI A, LE PERDITE DI DATI, LA CORRUZIONE 
DI DATI, LE PERDITE SOSTENUTE DAL LICENZIATARIO O DA TERZE PARTI 
O L’IMPOSSIBILITA’ DEL PROGRAMMA A FUNZIONARE ASSIEME AD ALTRI 
PROGRAMMI), ANCHE NEL CASO IN CUI IL DETENTORE O LE ALTRE PARTI 
SIANO STATI AVVISATI CIRCA LA POSSIBILITA’ DI TALI DANNEGGIAMENTI. 
17. Interpretazione delle Sezioni 15 e 16. 
Se la dichiarazione di garanzia e la limitazione di responsabilità fornite precedentemente 
non hanno effetto legale in un paese a causa delle loro condizioni, le corti di giustizia 
devono applicare la norma locale che più si avvicini al rifiuto assoluto di qualsivoglia 
responsabilità civile relativa al Programma, a meno che una garanzia o una assunzione di 
responsabilità scritta non accompagni una copia del programma ottenuta dietro pagamento. 
FINE DEI TERMINI E DELLE CONDIZIONI 
13

Come applicare questre condizioni di Licenza ai vostri programmi 
Se sviluppi un nuovo programma, e vuoi che esso sia della massima utilità, il modo migliore 
è renderlo software libero in modo che chiunque possa ridistribuirlo e modificarlo 
secondo i termini di questa Licenza. 
Per fare ciò, allega le seguenti note informative al programma. Il modo migliore è inserirle 
all’inizio di ciascun file sorgente, al fine di rimarcare adeguatamente la mancanza di garanzia; 
ciascun file dovrebbe inoltre contenere la dichiarazione di copyright e un riferimento 
al posto in cui è possibile ottenere la versione completa delle note informative. 
<one line to give the program’s name and a brief idea of what it does.> 
Copyright (C) <year> <name of author> 
This program is free software: you can redistribute it and/or modify it under the 
terms of the GNU General Public License as published by the Free Software 
Foundation, either version 3 of the License, or (at your option) any later version. 
This program is distributed in the hope that it will be useful, but WITHOUT 
ANY WARRANTY; without even the implied warranty of MERCHANTABILITY 
or FITNESS FOR A PARTICULAR PURPOSE. See the GNU General 
Public License for more details. 
You should have received a copy of the GNU General Public License along with 
this program. If not, see http://www.gnu.org/licenses/. 
Inoltre, aggiungi le informazioni necessarie a contattarti via posta ordinaria o via posta 
elettronica. 
Se il programma interagisce mediante terminale, fai in modo che visualizzi, quando viene 
avviato in modalità interattiva, un breve messaggio come quello che segue: 
<program> Copyright (C) <year> <name of author> 
This program comes with ABSOLUTELY NO WARRANTY; for details type 
show w. This is free software, and you are welcome to redistribute it under 
certain conditions; type show c for details. 
Gli ipotetici comandi show w e show c devono visualizzare le parti corrispondenti della 
GNU General Public License. Naturalmente i comandi del tuo programma potrebbero 
essere differenti; per una interfaccia di tipo GUI, dovresti usare un bottone “About” o 
“Info”. 
Devi inoltre fare in modo che il tuo datore di lavoro (se lavori come programmatore presso 
terzi) o la tua scuola, eventualmente, firmino una “rinuncia al copyright” sul programma, 
se necessario. Per maggiori informazioni su questo punto, e su come applicare e rispettare 
la GNU GPL, consultare la pagina http://www.gnu.org/licenses/. 
14

La GNU General Public License non consente di incorporare il programma all’interno di 
software proprietario. Se il tuo programma è una libreria di funzioni, potresti ritenere più 
opportuno consentire il collegamento tra software proprietario e la tua libreria. Se è questo 
ciò che vuoi, allora utilizza la GNU Lesser General Public License anziché questa Licenza, 
ma prima leggi http://www.gnu.org/philosophy/why-not-lgpl.html. 
15

